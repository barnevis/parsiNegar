# راهنمای کاربر پارسی‌نگار

خوش آمدید! این راهنما به شما کمک می‌کند تا از تمام امکانات ویرایشگر پارسی‌نگار به بهترین شکل استفاده کنید.

## آشنایی با رابط کاربری

رابط کاربری پارسی‌نگار به بخش‌های زیر تقسیم می‌شود:

1.  **نوار منو (Menu Bar):** دسترسی به تمام دستورات اصلی برنامه مانند مدیریت پرونده، ویرایش، تنظیمات و راهنما.
2.  **نوار ابزار (Toolbar):** دکمه‌هایی برای دسترسی سریع به ابزارهای قالب‌بندی متن مانند پررنگ کردن، لیست‌ها و... .
3.  **نوار فعالیت (Activity Bar):** یک نوار عمودی در کنار پنل کناری برای جابجایی سریع بین نماهای مختلف (مانند پرونده‌ها و فهرست مطالب) و دسترسی به تنظیمات.
4.  **پنل کناری (Side Panel):** محتوای این پنل (مانند لیست پرونده‌ها یا فهرست مطالب) توسط نوار فعالیت کنترل می‌شود.
5.  **ویرایشگر (Editor):** فضای اصلی برای نوشتن و ویرایش متن مارک‌داون شما.
6.  **پیش‌نمایش (Preview):** نمایش زنده و همزمان خروجی متن شما.
7.  **نوار وضعیت (Status Bar):** نمایش آمار مربوط به متن (تعداد کلمات، خطوط و...) و امکان تغییر نام پرونده.

## مدیریت پرونده‌ها

### ایجاد، باز کردن و ذخیره
- **پرونده نو:** از منوی **پرونده > پرونده نو** یا کلید میانبر `Ctrl+Shift+N` برای ایجاد یک سند خالی استفاده کنید.
- **بارگذاری پرونده:** از منوی **پرونده > بارگذاری پرونده** یا `Ctrl+Shift+O` برای باز کردن یک پرونده مارک‌داون (`.md`) از کامپیوتر خود استفاده کنید.
- **ذخیره‌سازی خودکار:** تمام تغییرات شما به صورت خودکار در مرورگر ذخیره می‌شود. نیازی به ذخیره دستی نیست. با نوشتن اولین حرف در یک پرونده نو، پرونده به طور خودکار ذخیره می‌شود. نام پرونده بر اساس اولین خط متن تعیین می‌شود:
  - اگر خط اول یک **عنوان مارک‌داون** باشد (مثلاً `# عنوان من`)، همان متن به عنوان نام پرونده استفاده می‌شود.
  - در غیر این صورت، پرونده با نام «**بی‌نام**» ذخیره خواهد شد. اگر پروندهی با این نام از قبل وجود داشته باشد، نام‌های بعدی «بی‌نام ۱»، «بی‌نام ۲» و... خواهند بود.

### پنل پرونده‌ها
- برای مشاهده لیست تمام پرونده‌های ذخیره شده، روی آیکون پرونده‌ها (<i class="fas fa-folder-tree"></i>) در **نوار فعالیت** کلیک کنید یا از کلید میانبر `Ctrl+Alt+F` استفاده کنید.
- در این پنل می‌توانید:
    - با کلیک روی نام پرونده، آن را باز کنید.
    - با کلیک روی دکمه سه نقطه (`...`)، پرونده را **تغییر نام** دهید، **ویژگی‌های** آن را ببینید یا آن را **حذف** کنید.

### خروجی گرفتن
از منوی **پرونده > خروجی گرفتن** می‌توانید سند خود را در فرمت‌های زیر ذخیره کنید:
- **Markdown (.md):** پرونده متنی خام.
- **HTML (.html):** پرونده وب با استایل‌های پارسی‌نگار.
- **PDF (.pdf):** پرونده PDF آماده برای چاپ یا اشتراک‌گذاری.
- **تمامی پرونده‌ها (zip):** یک پرونده فشرده (`.zip`) شامل تمام اسنادی که در پارسی‌نگار ذخیره کرده‌اید. این گزینه برای پشتیبان‌گیری کلی از کار شما بسیار مفید است.

## ویرایش متن

### قالب‌بندی
- **نوار ابزار:** از دکمه‌های نوار ابزار برای اعمال سریع قالب‌بندی‌های رایج مانند عنوان، پررنگ، مورب و... استفاده کنید.
- **منوی افزودن:** منوی «افزودن» دسترسی به تمام گزینه‌های قالب‌بندی از جمله جعبه‌های توضیحی، نمودارها و نقشه‌های ذهنی را فراهم می‌کند.
- **میانبرهای نوشتاری (`/`):** در ویرایشگر، با تایپ `/` یک منوی سریع برای افزودن عناصر مختلف مارک‌داون ظاهر می‌شود. با تایپ کردن، لیست را فیلتر کرده و با `Enter` آیتم مورد نظر را درج کنید.
- **کلیدهای میانبر:** برای مشاهده لیست کامل کلیدهای میانبر، به منوی **راهنما > راهنمای کلیدها** (`Ctrl+Alt+K`) مراجعه کنید.

### افزودن شکلک (Emoji)
شما می‌توانید به راحتی به متن خود شکلک اضافه کنید. انتخابگر شکلک در موقعیت مکان‌نمای شما ظاهر می‌شود.
- **از طریق نوار ابزار:** روی آیکون <i class="fas fa-smile"></i> در نوار ابزار کلیک کنید.
- **از طریق منو:** از منوی **افزودن > شکلک** استفاده کنید.
- **از طریق میانبر نوشتاری:** `/` را تایپ کرده و «شکلک» را انتخاب کنید.
- **از طریق کلید میانبر:** کلیدهای `Ctrl + Shift + E` را فشار دهید.

### نکات پیشرفته ویرایش
- **جابجایی خطوط:** شما می‌توانید خط فعلی یا خطوط انتخاب‌شده را با استفاده از کلیدهای `Alt + ↑` (برای بالا بردن) و `Alt + ↓` (برای پایین بردن) جابجا کنید. این قابلیت برای مرتب‌سازی مجدد پاراگراف‌ها یا آیتم‌های لیست بسیار کاربردی است.
- **تبدیل به لیست و برعکس:** برای تبدیل چندین خط به لیست، کافی است آن‌ها را انتخاب کرده و از نوار ابزار یا کلید میانبر مربوطه (مثلاً `Ctrl+Shift+U` برای لیست نامرتب) استفاده کنید. برای حذف قالب‌بندی لیست از خطوط انتخاب‌شده، کافی است همان دستور را دوباره اجرا کنید.

### جست‌وجو و جایگزینی
- با کلیک روی آیکون ذره‌بین در نوار منو یا با کلید `Ctrl+F` نوار جست‌وجو را باز کنید.
- می‌توانید محدوده جست‌وجو را به «ویرایشگر»، «پیش‌نمایش» یا «همه جا» محدود کنید.
- با کلید `Ctrl+H` نوار جست‌وجو به همراه فیلد جایگزینی باز می‌شود.

## تنظیمات نمایش

### کنترل پنل‌ها با نوار فعالیت
برای جابجایی بین نماهای مختلف در پنل کناری، از **نوار فعالیت** استفاده کنید:
- **پرونده‌ها (<i class="fas fa-folder-tree"></i>):** برای نمایش لیست پرونده‌های ذخیره شده. (میانبر: `Ctrl+Alt+F`)
- **فهرست مطالب (<i class="fas fa-list"></i>):** برای نمایش فهرست مطالب سند فعلی. (میانبر: `Ctrl+Alt+T`)
- **تنظیمات (<i class="fas fa-cog"></i>):** برای باز کردن پنجره تنظیمات برنامه.

### منوی نمایش
از منوی **نمایش** می‌توانید سایر اجزای رابط کاربری را فعال یا غیرفعال کنید:
- **نوار ابزار:** نمایش یا پنهان کردن نوار ابزار.
- **نوار آمار:** نمایش یا پنهان کردن نوار وضعیت در پایین صفحه.
- **نوار کناری:** نمایش یا پنهان کردن کل نوار کناری (شامل نوار فعالیت و پنل).
- **نام پرونده:** نمایش یا پنهان کردن فیلد نام پرونده در نوار وضعیت.

### حالت تمام‌صفحه
با کلیک روی آیکون تمام‌صفحه (<i class="fas fa-expand"></i>) در نوار منو، پیش‌نمایش تمام صفحه را اشغال می‌کند تا بتوانید روی خواندن تمرکز کنید.

## شخصی‌سازی

با کلیک روی **پرونده > تنظیمات** می‌توانید پارسی‌نگار را مطابق سلیقه خود شخصی‌سازی کنید:
- **قالب (Theme):** بین قالب‌های روشن، تیره، سپیا و **دستگاه** انتخاب کنید. با انتخاب گزینه «دستگاه»، پارسی‌نگار به طور خودکار با قالب روشن یا تیره سیستم‌عامل شما هماهنگ می‌شود.
- **مفسر مارک‌داون:** موتور پردازش مارک‌داون را انتخاب کنید. «پارس‌نشان» کامل‌ترین گزینه است.
- **اندازه و نوع فونت:** فونت و اندازه آن را در ویرایشگر تغییر دهید.
- **جهت متن (Text Direction):** جهت کلی متن در ویرایشگر و پیش‌نمایش را تعیین کنید.
  - **خودکار:** حالت پیش‌فرض که در آن جهت هر پاراگراف بر اساس محتوای آن (فارسی یا انگلیسی) به طور هوشمند تنظیم می‌شود. این گزینه برای اسناد با متن ترکیبی ایده‌آل است.
  - **راست به چپ:** تمام متن را به صورت راست‌چین نمایش می‌دهد. مناسب برای اسنادی که کاملاً فارسی هستند.
  - **چپ به راست:** تمام متن را به صورت چپ‌چین نمایش می‌دهد. مناسب برای نوشتن به زبان‌های لاتین یا درج کدهای برنامه‌نویسی.